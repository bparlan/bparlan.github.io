---
id: 2876
title: Evde Hayvan Beslemek
date: 2016-03-29T09:50:43+02:00
author: Barış Parlan
layout: post
guid: http://www.bparlan.com/?p=2876
permalink: /?p=2876
image: /wp-content/uploads/2016/01/10429419_10153516889443912_2192784586720318845_n.jpg
categories:
  - Blog
  - 'Toplum &amp; Yaşam'
tags:
  - hayat
format: image
---
<div class="ttr_start">
</div>

hayvan beslemek asla sadece hayvan beslemek değildir. insan yeterli farkındalığa sahip ise ve yaşadığı hayatı, önünde uzanan süreçleri ciddiye alıyorsa, hayvanlar bu süreçlere dair muazzam ders fırsatları sunmaktadırlar. bu fırsatlar belki de pek çok diğer öğreti gibi, dünya yüzeyinde binlerce yıldır bilinmekte, ancak günümüzde her şeyin makineleşmesi &#8211; tektipleşmesi ve aptallık düzeyine indirgenmesinden dolayı günümüzde idrak edilemez hale gelmiş durumdalar.

kedi, insanın evindeki sağlıktır, huzurdur. eve gelen her misafir kedili bir evde ekstradan huzur bulur, ancak bunu kimse kediye yormaz. kavgalı gürültülü bir evde kedi hayal etmek zordur misal. insan bir takım şeylere nasıl bakacağını kediden öğrenmelidir. zen üstadı bu arkadaşlar, yaşanılan bir ilişkinin ilk çocuğu olarak eve alınmalı, böylece ev içerisinde iş bölümüne ve sorumluluğa dair ahenkli bir paylaşımın da ortak noktası olur. mesela bizim kedilerimiz beni bok temizleyici baba olarak biliyorlar. eşimi ise mama verici anne. o bok temizlemeye gitse kendi boklarını yiyecekler, ben mama versem bok veriyorum sanıcaklar. o raddede bir alışmışlık var. ancak işin özetinde hem sorumluluklar hem düzen konusunda kedilerimiz evin temeli. işin en kritik noktası, onlardan alınacak dersler. zira onlara ders vermek mümkün değil, yapılabilinecek tek şey ders almak. ego yapmadan kabullenilir ise bu durum, muazzam noktalar var fethedilmesi muhtemel. örneğin kedi ilişki başlangıcından itibaren bakıldığında, gerek hastalığı gerek psikolojik değişkenlik gösteren iç dinamikleri gereği pek çok sonsuz sayıda problemin ortaya çıkması ve üstesinden gelinmesine dair antrenmandır. kedi sayesinde bireyler iletişim kurulması zor bir canlıya dair tolerans ve alternatif eğitim &#8211; problem çözüm metodları üzerine engin bilgiye erişebilmektedirler. tahmin edebileceğiniz gibi bu bilgiler, süreç içerisinde kararı verilmesi muhtemel bir çocuk için muazzam bir antrenmandır. ayrıca eklemeliyim ki, üç kedi bir çocuğun uslu haline, dört &#8211; beş kedi yaramaz haline tekabül edebilmektedir. elbette ki konu sadece yemek su vermek değil, aralarındaki dinamikleri, kavgaları, bölge tartışmalarını barışçıl yöntemlerle ve hatta &#8220;akılcıl&#8221; yöntemlerle çözmeyi kapsamaktadır.

köpek olayına gelirsek olay daha da neşelenir. zira köpek, çocuğun doğumu ile aynı dönemde ve aynı küçüklükte edinilirse, bu sefer ders alma kısmı çocuğa geçmektedir. öncelikle çocuk, daha bebecikken, tüylü ve pıt pıt kalbi atan bir oyuncağa sahip olacaktır, ki bu oyuncakların en güzelidir. bu oyuncak çocuk ile birlikte büyürken muazzam bir senkronizasyon göstermektedir. bir yaşındaki çocuk bir yaşındaki köpek ile arkadaş olur, insandan başka canlıları da sevmeyi, değer vermeyi, korkmamayı, hissetmeyi öğrenir. iki yaşındaki çocuk iki yaşındaki köpeğe mama &#8211; su koyma konularını gözlemler, üç yaşında sorumluluk almak için muazzam bir fırsat elde etmiş olur. ailenin eğitimini köpek verir yani. dört beş yaşlarında köpek ile &#8220;hayatı boyunca&#8221; kurmuş olduğu dostluğun ve bağın temelleri sağlam olduğundan, en yakın arkadaş &#8211; dost &#8211; sırdaş konuları en dibinden öğrenir çocuk. altı &#8211; yedi yaşında artık köpeğin çiş &#8211; kaka &#8211; gezdirme olaylarını çocuk çözmeye başlayacaktır. sekiz &#8211; dokuz &#8211; on yaşlarında çocuk dış dünyada arkadaşlar keşfetmeye başladığından kelli arkadaş ile dost arasındaki farkı bu ömürlük yoldaş ile gözlemleyebilmek onun zihinsel gelişimine muhtemel gideceği okuldan çok daha fazla katkı koyacaktır. onbir &#8211; oniki yaşlarına gelmiş çocuk, artık yaşlanmış olan köpeği sayesinde yaşam &#8211; hayat döngüsünü, gençlik ve yaşlılık konseptlerini gözlemleyip yaşayarak öğrenmiş olacak, ve muhtemel ondört yaşlarında ölecek olan köpek, hayatında ilk defa çok değer verdiği bir canlıya veda eden çocuk için, her ne kadar o an için duygusal yoğunluğu çok yüksek olsa da, hayatının geri kalanı için nice muhtemel travmaları çok daha farkındalıklı ve idraklı atlatmanın ilk adımını atmış olacaktır. yaşam kadar ölümün de farkındalığını idrak için ondört &#8211; onbeş yaş ve böylesi değerli bir dost, bir takım şeyleri anlayabilmesi açısından çocuk için yegane bir fırsattır&#8230;

gördüğünüz gibi, bu anlattıklarım sadece kedi ve köpeğin muhtemel psikolojik kullanımlarıdır. kediden kelli haşeratsız ev ortamı, köpekten kelli güvenlik hissiyatlı bir yaşam ve daha onlarca faydaları zaten bilinmektedir. ben, çok fazla bilinmeyen, gözlemlenmeyen bir iki noktayı ifade etmek istedim. daha niceleri var açıkçası, onlar ise elbet bir gün kitap yazacağım şeklinde bir düşüncenin parçaları&#8230; ancak siz kedi köpek besleyin. çocuklarınıza &#8220;insan&#8221; olduklarını değil, doğanın bir parçası, nice hayvan ile aynı yaşam döngüsünü yaşayan bir canlıdan öte olmadıklarını öğretin. düşük ego candır, canandır&#8230; bu dünyanın, sadece insana değil, diğer bütün canlılara ve doğaya karşı hissiyatlı ve merhametli şekilde yaklaşan insanlara ihtiyacı var&#8230;

_dipnot: köpek &#8211; çocuk ilişkisini anlattığım bir arkadaş, &#8220;ama çocuk daha 5-6 yaşındayken köpeğe araba çarparsa, ölürse, çocuk en kötü travmayı yaşamış olmaz mı?&#8221; diye sormuştu. kendisine &#8220;hayır, en kötü travma köpeğin ölümü değil, senin veya muhtemel eşinin, hatta ikinizin birden ölmesi durumudur, ki olmayacağını garanti edemiyorsun değil mi?&#8221; şeklinde cevap vermiştim. bu da cepte dursun. zira her bir bokun olasılıklı zararlarını mutlak faydalarından fazla düşünen kitleye iyi birşeyler anlatmak sanırım imkansız&#8230; kıl &#8211; tüy konularına uzaktan dokundurmadır._

<div class="ttr_end">
</div>