---
id: 833
title: Her Tay Sikildiği Yerde Otlar
date: 2011-11-22T05:58:27+02:00
author: Barış Parlan
layout: post
guid: http://www.bparlan.com/?p=833
permalink: /her-tay-sikildigi-yerde-otlar/
image: /wp-content/uploads/2004/09/243289802-e1424504380364.jpg
categories:
  - Tapınak
tags:
  - deneme
  - edebiyat
  - yazı
---
<div class="ttr_start">
</div>

Her şeyi siktir et. İşin varsa bırak. Yaş tahtaya bas. Müslüman mahallesinde salyangoz sat. Ayağını yorganına göre uzatmak gibi bir saplantın olmasın. Bir pireye gıcık ol ve ona inat yak yorganını. Baklavanın üzerine turşu ye. Yerlere tükür. Küfür etmesini bil. Küfür şifadır, terapidir. Sağlıklı hayat lüks hayattır. Sağlığını bozmak için elinden geleni yap. Camiye de birahaneye de vakit ayır. Kargayla gez.

Akıl ne yaştadır ne de başta, akıl cüzdanda. İstikbali göklerde arama, istikbal kanepededir. Yerin dibindedir. Yemek yerken gevezelik et. Kızını dövme dizini döv. Surları döv. Kitap okuma, çoğunluğa uy. Her zaman güçlünün yanında ol. Su da uyur düşman da, bil bunu. Sigara iç, ağaç kes. Ormanları yak. Çevreni kirlet evreni kirlet. Hırsızlık yap, kendini sat. İnsanlara acıma, düşene vur. &#8220;Köylü milletin efendisiymiş&#8221; buna kıçınla gül. Çocuğuna hayvan sevgisi aşılama. Savaşa evet de. Barıştan yana olma. Uyuşturucu kullan. Kerhaneye git. Cehennemlik ol. Yoldan çık kendine bile güvenme. Televizyon seyret, kupon biriktir. Bütün kızların içkilerine ilaç koy. Her kızı kadın, her kadını ana yap. Geleni yap kaçanın peşine düş. Çoraplarnı salonun ortasında çıkar. Ekmek çal. Arabaların yüzeyini çiz. Kıç yala yalakalık yap. Hiylesiz terazi kullanma. Dedikodu yap. Yalan söyle hırsız ol. Adam olma vergi ödeme. Lütfen zeki olma. Lütfen yeteneklerin varsa öldür onları. Lütfen bu ülkeye eser bırakma. Ödül alma, laf dinleme. Çocukları ve bitkileri sevme. Boş zamanlarında kedi köpek öldür. Lütfen çimlere bas. Aklın hep puştluğa çalışsın. Kadınları parmakla. Caddeye kus. Sıranı bekleme. Gemisini kurtara kaptan ol. Ayakkabının arkasına bas. Burnunu karıştır. Bıyık bük. Müslüm dinle. Sarımsak ye dişini fırçalama. Namaz kılma, Oruç tutma. Güneşe ve ay&#8217;a karşı işe. Sevme sevilme. Uyuyan itin kuyruğuna bas. Otuzbir çek. Kahır çek. Saçlarını yıkama. Ananı babanı döv. Köprüyü geçene kadar ayıya ayı de&#8230;

Oyunu suskunluğa ver. Duvarlara yazı yaz. Ayık gezme. Yüzüne gül arkadan vur. Kucağına otur sakalını yol. Taviz ver. Kıçını ver ama ayakta kal. Armudu dişle, sapını gümüşle. Kumar oyna, maça git. Kelebeklerin kuyruğuna teneke bağla. İlk cinsel deneyimini eşekle yaşa. Bütün iyileri öldür. Eve geliş gidiş saatlerin belli olmasın. Hızlı yaşa genç öl, havan yerinde olsun. Saçlarını jölele. Huzursuzluk yarat. Asabi ol. Çalışma. Kavga için bahane ara.

Karıncayı becer belini incitme. Sana değmeyen yılanı kalkındır. Salla başını al başını. &#8220;he&#8221; de geç sık dişini. Yumurta dibine gelmeden yerinden kalkma. Arı kovanına parmağını sok. Pişmiş aşa su kat. Ananı boya babana sat. Hastayı yatağında becer. Mecbur kalmadıkça otobüste hamilelere ve gazilere yer verme. Dört kişilik asansörlerin beşinci kişisi ol. Kitap okuyan, tiyatroya giden, diploma uğruna bir sürü ıvır zıvır şey öğrenen kişilere selam verme. Tarihi eserlerin dibine sıç. Müzeleri bombala. Avare ol. Verem ol. Adam ol&#8230;

Soylu acıların olsun. Saçlarını dök korkma bundan. Dökülen her tel sana dört yüzyıl sonra okuyucu olarak geri dönecek. Bedava vermesini bil. O bedavalardır en zor anında elini tutacak olan. Seçen değil seçilen ol. Siken değil sikilen ol. Aç bacaklarını, rahatla. Relaks. Bırak kanasın apış araların. Teslim ol. Mat ol. Kirli ol. Beyazdan kaçın, beyaz kir tutar. Siyaha kay. Gizlensin pisliklerin. Yargılayan olma yargılanan ol. Yargı tanrıya aittir. Hukuk günahkarların işidir. Suç varsa sebep vardır. Sebebin cezası olur mu? İyi olma, kötü olmak için de uğraşma. Yaklaş bak ne diyeceğim sana. İntihar edeceğine söz verirsen sana bütün sırlarımı anlatırım. Dinledikten sonra vazgeçersen intihardan, seni öldürürüm. Sus. Tamam. Gözyaşlarını pazarlayan orospu çocuklarından olma. Mustafadan olma. Haticeden doğma. Bırak kimlik ayaklarını, hepimiz piçiz&#8230; Anadolu&#8217;da yani Türkiye&#8217;de yaşayan hiç kimse &#8220;ben buyum&#8221; demesin. Onlarca uygarlık, millet, illet, devlet geçti bu topraklardan. Hepimizin mayasında biraz Yunan, biraz Ermeni, biraz Rus, biraz Hitit, biraz Urartu, biraz Bizans var&#8230; Sus bırak kimlik ayaklarını&#8230; Yaklaş, ne anlatacağım sana&#8230; Yahudiler SERT YASAĞI&#8217;nı yani cumartesi günleri avlanma yasağını çiğneyince tanrı onları maymun olarak cezalandırdı. Çünkü onlar 6 gün çalışıp, 7. gün dinlenmekle yükümlüydüler. Bunun aslı tanrının dünyayı 6 günde oluşturması ve 7. gün dinlenmesiyle orantılı olabilir&#8230; **&#8220;BEN MAYMUN OLMAK İSTİYORUM. BIKTIM BU SAVAŞLARDAN. EKMEK PARASINDAN. TANRIM BENİ MAYMUN YAP. OH NE GÜZEL&#8230; YE MUZU SIÇRA DALDAN DALA, VUR MALA&#8230;&#8221;**

Gözün çıksın Darwin. Onlar kendilerine vakit ayırıyorlar. O beğenmediğiniz maymunlar hiç olmazsa maymun gibi yaşıyorlar. Ben kendimi yaşayamıyorum. Ben insan olamıyorum. Buna izin vermiyorlar. Her anımız kodlanmış. Aynaya bakamıyorum. Aynalar korkutuyor. Aynalar tekil değil. Aynalar sikimde değil&#8230; BİZ AYNAYA KENDİ GÖZÜMÜZLE KENDİMİZİ GÖRMEK İÇİN DEĞİL, BİZ AYNAYA HEP BAŞKALARININ GÖZÜYLE GÖRMEK İSTEDİKLERİ O KİŞİYLE BAKIP DURUYORUZ.

Oturan Boğa ayağa kalkıp &#8220;BİZ YENİLDİK&#8221; dedi. &#8220;ÇÜNKÜ KADINLARIMIZ AYNAYA BAKTI. KADINLARIMIZ BEYAZ ADAMLARIN KÜLTÜRÜNE BAKTI. BİZ ÇADIRLARIMIZDA YENİLDİK.&#8221; Doğru söyledin Oturan Boğa. Otur evladım. Ugh bitanem, ugh güzelim, ugh&#8230; Aynaya boşuna sırlı cam dememişler. Beyaz camın arkasına siyah sırrı yapıştırmazsan, kendini göremezsin. Pisliklerdir bizi kendimizle tanıştıran, Kayboluyorum. Sır oluyorum. Doluyorum. İnanmıyorum. &#8220;ONU ÖLDÜRDÜN MÜ?&#8221; diyen herkesin paniği. Katiller neden cinayetten hemen sonra olay yerine gelip polislerin arasına karışır? Neden katiller kurbanlarını karısından, babasından, çocuğundan daha çok ziyaret eder? Bu çekim kuvvetinin adı vicdan mı? Tıpkı bisiklet öğrenecek olan insanın yaptığı gibi. Kocaman tarlanın ortasına bir direk dikin, bisiklet sürmeye yeni başlayan kişi ne yapar eder, sonu son eder çarpar o direğe&#8230; Neden? Atalarımız buna da söylemiş her zaman olduğu gibi: TAY SİKİLDİĞİ YERDE OTLAR. Irk bozuk ırk, ben ne yapayım? Sen üç kıtaya sahip ol, hem de aklın uçkurunda gez.

Kompleksler. Onları yenersek artık aynalar bizi aldatmayacak. Materyalistler? Bence en delikanlı onlar. Çünkü maddeye tapıyorlar. Sonra? Sonra nihilizm, barda pavyonda biten bir hayat. Tutarlı adamlar, çünkü, maddenin sonu çürümedir. Ciğerlerime artezyen vurup kanımla yazdığım bu sayfayı, sen çay ocağında masana serip, üzerinde ya kavun, ya üzüm, ya da peynir ekmek yiyeceksin. Aldanıyorsun. Ben bu yazıyı çoktan dürüp edebiyatın kıçına soktum bile.

Sigara yak. Öküz gibi bak bana. Yalancının biriyim ben. Kediler ve onlar için yaşayacaktım. Olmadı izin vermediler. Kedim için bile yaşayamıyorum. Sizlere ihtiyacınız olan bu sözlerden söyleyemiyorum. Bundandır hep itilmişliğim. Sizi ölesiye seviyorum. Siz beni veresiye bile sevmediniz. Beceremediniz de ne oldu. Ben ölürsem ekmek fiyatları mı düşecek? Derin petek dokunuzda daha kuru ve daha güvenli mi yaşayacaksınız? Gavurla lafa gelince kıçınızın deliğine bile altı milyar insanı sığdıracak kadar hümanist olursunuz. Ama bu minik çocuğu yüreğinizin içine sığdırmayı beceremediniz. Hayalci bir takım politik tespitlerle pastayı ne de güzel paylaşıyorsunuz. Bana bak&#8230; Öyle değil&#8230; Öküz gibi&#8230; Sakın benden de hemen fahişesi olma cümleleri duymak için kabartma kulaklarını&#8230; Buruşturma suratını. Bir yazar didaktik konuşunca neden hemen kıçın kalkıyor. Kızmak yok.

Şimdi yaşı küçük öfkesi büyük kardeşine kulak ver&#8230; Neden ben de bu ülkenin 70 milyon insanının yaptığı gibi akşam işimden gelince öyle ossura ossura kanepeye uzanıp hırsımı sigaradan, saçlarımdan almadan başbakanın Lüleburgaz&#8217;da verdiği demeci dinleyip &#8220;he valla&#8221; demiyorum. Neden ben de mesela Ali gibi küçük şeylerden mutluluk duyup Kurtuluş&#8217;un arka sokaklarında pabuç eskitmiyorum. ALİ TOPU AT diyorum, Ali bu numarayı yemiyor. ALİ TOPU ATMIYOR artık. Ali kendisine de arada sırada pas verecek birine atıyor topu. Ben de onun gibi küçük şeylerden mutluluk duymak istiyorum, olamıyorum. Çünkü küçük bir şey bulamıyorum&#8230; En büyük kavgalar en küçük şeyler için veriliyor (Mesela Kardak Adaları). İnsanın isteyeceği en küçük şey sağlık ama sağlık kaça patlıyor, biliyor musun? Mutlu olamıyorum. Bunu başaramıyorum. İki yüzlü olamıyorum.

DAKTİLOM VE BEN SANA HİÇ YALAN SÖYLEMEDİK. Biz uçucu, biz osuruk felsefelerle kandırmayacağız sizi. &#8220;Rüzgarla gelen rüzgarla gider&#8221;miş. Tırnaklarımla kazıyacağım şöhretimi. Mesela Ali bunu hiç beceremez. O herkesle iyi geçinir. Ben seninle iyi geçinmek zorunda değilim. Hayatta en korktuğun şeyle yüzleşince ölümü yenersin (Ölsen bile). İnan buna, dinle şans ver. Tükettiğimden fazlasını ürettim hep. Bu yüzden alacağın yok. Sen borçlusun bana. Senin gibiler sabahları aynayı temizleyince, yüzünü yıkadığını sanır. Bu yazıyı okurken kızdığın her cümlenin altını çiz. Çizgileri birleştir ve tanış kendinle. Gel dinle, bana kusur bul. Göreceksin bulduğun kusurlar hep ortak yönümüz olacak. Seni üzdüm mü? İstersen gez dolaş biraz. Canın ne zaman isterse devam ederiz. Biliyorsun ben hep buradayım. Bu sarı sayfaların arasında. Bu satırlardan kaçamazsın. Nasıl ki ben bu satırları yazmaktan kaçamadım. Sende kaçamayacaksın bu satırları okumaktan. Demiştik ya, HER TAY SİKİLDİĞİ YERDE OTLAR&#8230;

Bülent Akyürek ~Her Tay Sikildiği Yerde Otlar

<div class="ttr_end">
</div>