---
id: 845
title: Masal
date: 2011-11-22T06:00:45+02:00
author: Barış Parlan
layout: article
guid: http://www.bparlan.com/?p=845
permalink: /masal/
dsq_thread_id:
  - "5626643556"
categories:
  - Tapınak
tags:
  - edebiyat
  - tapinak
  - şiir
---

dolaşırken düşlerde  
bir masala karıştık  
bir yerlerdeydik  
adını kimselerin bilmediği  
bir gece düşüydü yaşadığımız  
masallara dönüştü  
bakıştık beraberce  
gökten üç elma düştü  
o gece  
birini prensese yedirdi cadı kraliçe  
birini havada okladı Giyom Tel  
gülüşüp sevindiler  
Kaçıştık kuytularına sevdanın  
yolumuzu kesti kurşun askerler  
odun ateşine atmışlar  
içlerinden birini  
seyrediyorlardı yanmıyan yüreğini.  
yol sorduk,yordam sorduk  
elpençe divan durduk  
dedik ki kaybolduk  
bir sevdanın masalında  
dağ başlarında dolanıp durduk  
aman asker  
yaman asker  
dağ başları duman asker  
yüreğin yansın bize  
sevdamıza yol göster.  
başını çevirdi askerler  
bir ağaca baktılar  
yürek yakan ateşe bir kaç odun attılar  
ağaç altında bir kurt  
aç,susuz kaç gündür  
kırmızı şapkalı kızı bekler  
avcı delmiş postunu  
boşa gitmiş emekler  
karşıda bir kulede  
saçlarını uzatmış avcıya Rapunzel  
dedik ki sende yalnızdın nicedir  
anlarsın halimizden  
ormanda geçirdik kışı  
bulamadık çıkışı  
sevdana kurban  
bir yol çiz bize  
bir ışık ver  
yedi kat arş dan bir ses  
dedi bilse,bilse  
bilir kurbağa prens  
kurbağa prens üzgün  
bilmem ki dedi  
zaten geçen gün  
prenses tutmadı sözünü  
beni öpecekken  
öptü devin gözünü  
dev de düşmüş fasulyeden  
kapalı tek gözü  
hafiften oynatıp ellerini  
işaret etti  
çıkarın küpünden dedi kırk haramileri  
çıkardık küpünden haramileri  
Ali baba sevindi  
sizin yolunuz değil dedi  
benim masalımda ki şehir  
kimsenin bilmediğini  
orman perisi bilir  
ormana koştuk ümitle  
masala söz topladık  
in cin top oynayıp  
hopladık,zıpladık  
dedik ki  
güzel peri,gözüm peri  
değneğinde sözün peri  
sığamadık yüreklere  
bulamadık sevgileri  
peri üç yıl düşündü  
dedi ki çaba boşuna  
masalda olur sevdalar  
binin Anka kuşuna  
bir yokmuşla başlayıp güne  
dönün geldiğiniz düne..

Musa Poyraz ~Masal
