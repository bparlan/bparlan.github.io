---
id: 2379
title: Bulut Depolama ve Dropbox
date: 2015-12-28T14:03:28+02:00
author: Barış Parlan
layout: post
guid: http://www.bparlan.com/?p=2379
permalink: /bulut-depolama-ve-dropbox/
dsq_thread_id:
  - "5515977413"
image: /wp-content/uploads/2015/12/Bulut.jpg
categories:
  - Bilişim
  - 'İnceleme &amp; Tanıtım'
  - Rehber
tags:
  - bulut
  - depolama
  - dropbox
  - düzen
  - organizasyon
format: image
---
<div class="ttr_start">
</div>

Bulut Depolama, en basit örnekleme ile cep telefonunuzda çektiğiniz bir fotoğrafı, çekme işleminden başka hiçbir şey yapmadan evinizdeki bilgisayarınızda kullanabilmeniz, akşam evinizdeki bilgisayarınızda yazdığınız bir word dökümanına yine fazladan hiç bir işlem yapmadan, ertesi günü ofisinizdeki bilgisayarınızdan ulaşıp üzerinde değişiklik yapabilmeniz işlemlerini sağlayan teknolojidir. Teknik tanım olarak:

> Bulut depolama, sunucular tarafından ağ üzerinde sanal olarak oluşturulan havuzlarda veri depolamasıdır. Büyük çaplı veri merkezlerini işleten ve depolama için alan sunan çeşitli şirketler bulunmaktadır. <a href="https://tr.wikipedia.org/wiki/Bulut_depolama" target="_blank">Bulut Depolama@Wiki</a>

Bu şekilde ifade edilen bir tanım hem gereksiz hem de anlaşılması zor teknik terimler içerdiğinden insanlar için pek aydınlatıcı olmuyorlar. Örnek her daim en güzel yöntemdir: Bir USB Flash diskiniz var diyelim. Onun içinde bulunan dökümanları her nereye götürürseniz yanınızda taşıyabiliyorsunuz hani. İşte Dropbox adlı program, bu flash disktir işin özetinde. Tek farkı, fiziksel değildir, internette durmaktadır ve internete erişebilen bütün &#8220;cihazlarınızı&#8221; bu flash diske &#8220;bağlayabilirsiniz&#8221;. Bağlantı sonrası ayarlar da yaparak ekstra hiç bir uğraşa girmeden o diske elinizdeki her türlü telefon &#8211; tablet &#8211; bilgisayar cihazları ile ulaşabilirsiniz.

### Bulut Depolama Ne İşe Yarar?

Yukarıda yazdığım Pratik örneklemeler en basit kullanım biçimleridir. Telefonunuzdaki &#8220;**dropbox**&#8221; hesabınıza &#8220;_fotoğraflarımı otomatik yedekle_&#8221; dediğiniz anda, telefonunuz her ne zaman wi-fi bulsa, hemen fotoğraflarınızı &#8220;güvenli&#8221; bir şekilde korunan dropbox hesabınıza atar. Bu fotoğraflar daha sonra &#8220;internete bağlanan&#8221; bilgisayarınız tarafından indirilir, siz bu süreci fark etmeden onları her daim kullanıma hazır bulursunuz. Özellikle &#8220;yazı yazmak&#8221; gibi bir eyleminiz var ise, tabletinizdeki dropbox dökümanı içerisinde tutacağınız &#8220;yazılarım&#8221; dosyası, oradaki her sayfaya her an her yerden ulaşabilmenizi sağladığı için, küçük küçük notlar eklemek, düzeltmeler yapmak, bir muhabbet anında oradan birkaç paragrafı hemen açıp okuyabilmek, o an akıla gelen herhangi bir fikri hemen not düşebilmek, ve bütün bu dökümanların diğer bütün cihazlardan da en güncel halde ulaşılabileceğini bilmek, üretkenlik açısından kullanıcıya muazzam erişebilirlik ve &#8220;organizasyon&#8221; sunmaktadır.

### Alternatif Kullanım Metodları

Elbette dropbox&#8217;unuzu (veya diğer alternatiflerini) sadece ve sadece &#8220;yedek almak&#8221; maksatlı kullanabilirsiniz. Ancak bu yazılımların diğer &#8220;kullanım alanlarını&#8221; keşfettikçe, hayatınızın kolaylaşmasına izin vermek çok mantıklı gelecektir. Örneğin dropbox kullanan bir başka arkadaşınız ile sadece ikinizin&nbsp; daima erişebileceği ayrı bir dosya oluşturabilmek, paylaşımlı bir şekilde bir şeyler üretebilmenizi sağlar. Bir konuya dair &#8220;birlikte yapılan araştırmalar&#8221;, şirket içerisindeki çalışanların birbirleri ile her daim senkronize olan bir dosya üzerinden dosya paylaşabiliyor olmaları, sadece tek bir dosyayı bile sadece istediğiniz insanların görebileceği şekilde paylaşabiliyor olmak gibi opsiyonlar, alışkanlık yaratıldıktan sonra pek çok &#8220;dosya paylaşım&#8221; sisteminizin vazgeçilmezi olacaktır.

Bu yüzden aşağıda günümüz bulut depolama sistemlerinin liderleri / öncüleri olarak anılan beş rakip şirketin ücretsiz ve ücretli fiyatlarını, sundukları hizmetlerin özellikleri ile birlikte bir araya getiriyorum. Lütfen mevcut siteleri tek tek gezerek bu yazıda &#8220;eskimesi muhtemel&#8221; fiyatlara sadık kalmadan en güncel bilgileri siz kendinizce kontrol ediniz.

### Önde Gelen Bulut Depolama Sistemleri

Dropbox &#8211; <a href="https://www.dropbox.com/" target="_blank">www.dropbox.com</a>  
Ücretsiz Hizmet:2 GB. Referans vererek dropbox&#8217;a dahil ettiğiniz her kullanıcı için 500 MB (16 GB&#8217;a kadar) yükseltme alıyorsunuz. +2 GB Facebook &#8211; twitter beğenisi ile kazanıyorsunuz.  
Ücretli Hizmetler: 1 TB için aylık $10, Sınırsız disk alanı için aylık $15.

Google Drive &#8211; <a href="https://www.google.com/drive/" target="_blank">www.google.com/drive</a>  
Ücretsiz Hizmet: 15 GB  
Ücretli Hizmetler: 100 GB için aylık $1.99, her 1 TB için aylık $9.99.

Box &#8211; <a href="https://www.box.com/" target="_blank">www.box.com</a>  
Ücretsiz Hizmet: 10 GB  
Ücretli Hizmetler: 100 GB için aylık $6 (2 GB dosya boyutu limiti mevcut), Sınırsız disk alanı için aylık $17 (5 GB dosya boyutu limiti mevcut).

Copy &#8211; <a href="https://www.copy.com/" target="_blank">www.copy.com</a>  
Ücretsiz Hizmet: 20 GB  
Ücretli Hizmetler: 250 GB için aylık $4.99&#8217;dan başlıyor, 1 TB&#8217;a kadar fiyatları değişiyor.

OneDrive (Microsoft) &#8211; <a href="https://onedrive.live.com/" target="_blank">onedrive.live.com</a>  
Ücretsiz Hizmet: 20 GB  
Ücretli Hizmetler: 100 GB için aylık $1.99, 200 GB için aylık $3.99, 1 TB için aylık $6.99.

Ayrıca yazıma DropBox için referans linkimi eklemek istiyorum. Bu linke tıklayarak üye olacağınız hesap normal şekilde yapacağınız üyelikten tamamen farksız durumdadır. Sadece benim 500 MB daha dropbox alanı kazanmamı sağlamaktadır. Eğer buradan üye olursanız çok sevinirim.  
<a href="https://db.tt/xCBrBNdt" target="_blank">Dropbox Referans Linki</a>

<div class="ttr_end">
</div>