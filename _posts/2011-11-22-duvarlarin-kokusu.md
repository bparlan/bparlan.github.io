---
id: 830
title: Duvarların Kokusu
date: 2011-11-22T05:57:50+02:00
author: Barış Parlan
layout: post
guid: http://www.bparlan.com/?p=830
permalink: /duvarlarin-kokusu/
categories:
  - Tapınak
---
<div class="ttr_start">
</div>

Akşamüstü duvarların kokusu artardı evde  
sütü içeri sıkıntıyı dışarı akıtmam gerekirdi  
sırf bu koku yüzünden, sadece.

<!--more-->

aliler hüseyinler sokakta değildi  
benim kağıtlarda çoğaltıp öldürdüğüm  
çocuk yüzlerim vardı yani  
ben mi?  
bir çocuktan farksızdım  
huzur, bir doğum günü maytabından  
ne kadar farksızsa içim için.

alili hüseyinli öykülerim vardı  
anambabam duvarların kokusunu almazdı  
anambabam bana ölümlü öyküler yazıyorum diye kızardı  
ve sanırım ilk sigaramı 6. sayfada içtiğimi  
özellikle babam anlamıştı.

bacaklarımın arasından kayıveriyor pantolon  
koşmak bana 3 beden büyük  
sus ya da öl artık.

anambabam hüseyinin annesini bulamadan öldüler  
üstelik ölmeden önce öğrenemediler  
gecelerimin koridordaki zayıf 40’lığa bağlı olduğunu  
kaldı ki ben duvarsızlıktan dolayıdır  
kağıttan ölüm yapmayı öğrenmiştim fi tarihinde  
oysa karanlıktan ölesiye korkardım  
ve ölümden de korktuğum içindir  
onu cüce kendimi deve yaptım  
bu şiiri yazdım.

Eylül Akıncı ~Duvarların Kokusu

<div class="ttr_end">
</div>