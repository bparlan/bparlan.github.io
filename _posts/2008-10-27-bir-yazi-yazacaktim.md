---
id: 328
title: Bir yazı yazacaktım
date: 2008-10-27T18:38:53+02:00
author: Barış Parlan
layout: article
guid: http://www.bparlan.com/wordpress/?p=328
permalink: /bir-yazi-yazacaktim/
dsq_thread_id:
  - "5497100723"
categories:
  - Blog
  - Yazılarım
tags:
  - deneme
  - edebiyat
---

<p style="text-align: justify;">
  Alışmayasın dı bana, alışkanlığın olmayayımdı. Her sabah uyandığında yeniden aşık olasın, her gece yatarken yine vedalaşasındı benimle. Öyle bir sevmek ki bendeki, ve sen öyle pisdin ki, ayaklarının kokusu sendi mesela, ayaklarını öpmem o yüzdendi. Ve vedalaşmam işte bu yüzdendi&#8230; O gecenin adı flüt sesiydi, balkon yarına nazırdı ve ben işte o an sevmeye hazırdım. Sana akmalıydım ama nasıl? Ses ve nefes aynı anda yetişmişti imdâdıma&#8230; Ne çalmıştım, ne çalmıştım senden, bilemeyişlerimdi ve bilemeyişlerimizdi birbirimizi geceyi sevdiren. Duvarlardan sıkılmıştın ve bunu sana söylemek içini okumak olacaktı, kaçarken odadan dört değil beş duvardı geride bıraktığımız, beşincisi, aramızdakiydi&#8230; Çocuk parkında çocukça bakacaktın daha dünyaya, ben de çocuk bakar gibi bakacaktım sana. <a title="Öpücük Balığı - Atilla Atalay" href="http://www.anarsist.org/edebi-mevzular/1232-opucuk-baligi-atilla-atalay/" target="_blank">Öpücük Balığı</a> anımsatacaktı seni bana, sen bana nice satırları anlatacaktır okurken seni anımsadığım, ve sana ulaşmanın yasak olduğu anlarda&#8230; Nicedir deniz kenarına gitmediğimizi fark etmemiz burkmasındı içimizi, zaten yeterince bükük tutuyordu ellerimiz ellerimizi. Sonra, sen kitap sayfası olacaktın, ben senin köşeni kıvırıp, satırlarının altını çizecektim, en güzeli de kimse ile paylaşmadığım tek kitap olarak kalacaktın&#8230; Yine de sahaflarda var olmayı daha bir başka sevecektin, hele bir kağıda yazı yazmaya göresin, kağıt sararacaktı efkârından&#8230; Demiştim ya, bir yazı yazacaktım, kimse sevemeyecekti, sırf içinde sen varsın diye, sevdirmeyecektim benden başka kimseye&#8230;
</p>

<p style="text-align: justify;">
  <!--more-->
</p>

  * <div style="text-align: justify;">
      Dünyada var olan pek çok kanatlı insan şeytan sıfatını taşımakta. Tek tük, ve genelde kanadı burkukları çıkar karşımıza kimi zamansa, ki melek derler onlara&#8230; Naci Amca, sen onlardan birisisin&#8230;
    </div>

  * <div style="text-align: justify;">
      Engin Geçtan adlı saygı duyulası psikiyatrist, Hayat adı altında bir kitap yazıp bütün hayatı bu beş harfin altına sığdırmış, Berk&#8217;in deyimiyle, &#8220;kelimelelişteremediklerimizi cümleleştirmeyi&#8221; başarmış&#8230; Mutlaka okumalısınız. Bu yazdıklarımı okuyanlardan sadece çok küçük bir kısmı bu yazdıklarımı ciddiye alacaklar, ama eminim her birisi çok memnun kalacaklar&#8230; Ben kitabın arka kapağını buradan paylaşmak istiyorum ayrıca:
    </div>

> <p style="text-align: justify;">
>   &#8220;Büyük kent insanının sık kullandığı uyuturuculardan biri de hız. Aynı şey, telaşsız da aynı sürede yapılabilir, üstelik yapılacak şeye ayrılan zaman ve enerjinin bir bölümü seferberlik sırasında tüketilmeden. Ama hız, insanın içindeki boşlukla yüzleşmemesi için çağdaş normların da pekiştirdiği ve uyuşturucu niteliği kazandığında yavaşlatılması zor bir araç. &#8216;yaşamın amacı ölümdür&#8217; ilkesi doğrultusunda, her anı, aslında ne olduğu da pek tanımlanmamış bir sona bir an önce ulaşmak istercesine yaşamak. Ölçülen zamanın egemenliği, benliğimize mal ettiğimiz çalar saatlerden ötürü ilk bakışta bize baş edilmez görünebilir. Ancak yaşantılarımıza dikkatle bakıldığında, pek çok şeyi, saati ayarlamış olduğumuz zamanda değil de &#8216;eşref saati&#8217; geldiğinde gerçekleştirebildiğimizi görebiliriz. Trafik ışığı kırmızıya dönüşmeden önce yetişebilmek için seferberlik durumuna geçtiğinizde ya da asansörün gelmesini beklemeden merdivene yöneldiğinizde kazandığınız saniyelerin neden sizden daha değerli olduğu sorusunu hiç kendinize sordunuz mu?&#8221;
> </p>
