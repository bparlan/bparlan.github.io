---
id: 3732
title: Bitcoin ve Kriptopara Alım Satım Rehberi
date: 2017-10-17T20:46:44+02:00
author: Barış Parlan
layout: post
guid: http://www.bparlan.com/?p=3732
permalink: /bitcoin-ve-kriptopara-alim-satim-rehberi/
wp_featherlight_disable:
  - ""
dsq_thread_id:
  - "6222044769"
image: /wp-content/uploads/2015/09/btcn.jpg
categories:
  - Rehber
tags:
  - almak
  - Banka
  - bitcoin
  - rehber
  - satmak
  - türk lirası
format: image
---
<div class="ttr_start">
</div>

Bitcoin ve diğer kriptopara&#8217;lara dair nasıl alım-satım yapılacağına dair rehber niteliğinde bir yazıdır.

Türkiye Cumhuriyeti çağın takriben 50 ila 100 yıl gerisinde kalmak amacı ile hem kriptopara işlemlerini ve hatta çok daha basiti olan Paypal&#8217;ı bile yasaklamış durumda. Ancak günümüzde her konuda gözlemleyebileceğiniz gibi teknolojik konulara konan yasaklar, genelde sadece yasaklayıcı mekanizmanın komikliğini ve çağdışılığını ortaya koymaktan öteye gitmemektedir. Mevcut bankalar ve devlet sistemi mâlum güçler olarak herhangi bir kâr veya vergi almadan hiç bir vatandaşının dijital para birimi alım satım yapmasına izin vermemektedir. Nasıl kâr alabileceklerini de çözemediklerinden dolayı mevcut tarih itibari ile standart bir vatandaş olarak böyle bir işlem yapılması mümkün değil. Öte yandan Rusya <a href="http://www.newsweek.com/russia-cryptoruble-cryptocurrency-ruble-putin-685518" target="_blank" rel="noopener">KriptoRuble</a>, ve Çin ise bir başka kendi <a href="https://www.cryptocoinsnews.com/chinas-plans-launch-currency-might-affect-bitcoin/" target="_blank" rel="noopener">milli kriptopara</a> birimini üretmek için konuya el attılar bile. Bizim topraklarda ise alım satım yasağına elbette ki alternatif çözümler mümkün. Bu yazıda öncelikle sürekli isimlerini duyacağınız mevcut sitelerin / şirketlerin tam olarak ne işe yaradıklarını açıklayacağım, sonrasında ise gerçek anlamda nasıl banka hesabınızdaki Türk Lirası ile Bitcoin veya bir başka dijital para birmini satın alabileceğinizi, veya elinizdeki dijital parayı nasıl satıp banka hesabınıza türk lirası olarak transfer edebileceğinizi anlatacağım.

> **Uyarı: Dolandırıcı sitelere dikkat!**
> 
> Bu yazıda yer alan sitelere alternatif yüzlerce site mevcutken, o yüzlerce siteden scam dediğimiz dolandırıcı sitelerden birisine denk gelme ihtimaliniz çok yüksek, zira konu doğrudan para. Eğer bilirkişiye danışmadan kendinizce arayışa girecekseniz bunun farkındalığı ile adım atınız.

#### Önemli Siteler

Herhangi bir para yatırım işlemine girmeden önce bilmenizin çok fayda sağlayacağı iki önemli site ile başlamak istiyorum:

##### Bitcoin [<a href="http://www.bitcoin.org" target="_blank" rel="noopener">link</a>]

Orjinal Bitcoin&#8217;in adresi burasıdır efendim. Buradan hesap açmak gibi bir olay söz konusu değil, ama çok derin ve detaylı bir bilgi kaynağı hizmeti sunmakta ki dillere destan. Eğer yabancı dil sıkıntısı çekmiyorsanız, bireysel / kurumsal her türlü uygulamadan geliştiriciler için araç gereçlere kadar aklınıza takılan her türlü konuda en detaylı ve doğru bilgiyi bu siteden alabilirsiniz.

##### Blockchain.info [<a href="http://www.blockchain.info" target="_blank" rel="noopener">link</a>]

2011&#8217;de hizmete giren blockchain.info günümüzde en güvenilir ve bilinen Bitcoin cüzdanı (**wallet**) hizmeti sunmakta. Elinizdeki Bitcoin&#8217;i saklamanın pratikte 2 yolu var. Ya bilgisayarınıza crypto şeklinde, yani şifreli data şeklinde veriyi indireceksiniz, ya da blockchain ve benzeri bir sistemden hesap açacaksınız. Her ne kadar online hizmetlere güven konusu halen soruişaretli olsa da, bilgisayarların atıl / bozuk harddisk&#8217;lerinde bulunan bitcoin miktarı hakkında bilginiz olsa kesinlikle online bir hizmete geçmeyi çok daha mantıklı bulursunuz. Özetlersek, buradan açtığınız hesap bir başka Bitcoin hesabı ile aranızda ticaret yapabilmenizi sağlamakta, size bankanızın verdiği hesap numarası veya IBAN gibi bir Bitcoin hesap numarası ve cüzdanı sağlamakta. Site bu cüzdan hizmetini tamamen ücretsiz verirken, ekonomik gelirini yapılan para gönderim işlemlerinden sağlamakta. Ayrıca belirtmeliyim ki bu site sadece Bitcoin değil, Google&#8217;ın satın alması ile çok değerlenen ve konuşulan Ethereum&#8217;da desteklemektedir.

Sırada tanıtacağım Coinbase ve Bitstamp siteleri ise banka hesabınızdaki parayı aktarıp kriptopara almanızı sağlayan siteler. Bu siteler sadece, **fiat trading** denilen reel para birimleri ile doğrudan takası bulunan 3-4 belli başlı kriptopara üzerinden işlem sunmakta.

##### Coinbase [<a href="https://www.coinbase.com/join/59e639617c7beb02a7bd65b2" target="_blank" rel="noopener">link</a>]

Coinbase gayet güvenilir kriptopara alım/satım merkezidir. Bu siteden açtığınız hesabınıza (cüzdan / wallet) banka hesabınızdan para gönderip bu parayı Bitcoin&#8217;e, Ethereum&#8217;a veya Litecoin&#8217;e çevirebilmektesiniz. Ancak gelin görün ki bu siteye işlem yapmak Türkiye bankalarının desteklediği bir iş değil. Eğer KKTC&#8217;de yaşıyor ve Kıbrıs Cumhuriyeti bankalarından hesap açabiliyorsanız, veya sitede belirtilen onlarca ülkeden herhangi birisinde hesap açma opsiyonunuz var ise bu siteyi gönül rahatlığı ile kullanabilirsiniz. Hiç uğraşsız bir şekilde iki hesabınız arası para transferi yapıp gönül rahatlığı ile en gündemde olan kriptopara biriminden istediğiniz kadar alım satım yapabilirsiniz.

##### Bitstamp [<a href="https://www.bitstamp.net/" target="_blank" rel="noopener">link</a>]

Bitstamp da aynı şekilde hesap (cüzdan / wallet) açıp banka hesabınızdan para aktararak kriptopara almanızı sağlayan bir sistem. Ve tabii ki Türkiye&#8217;den / KKTC&#8217;den işlem yapmak mümkün değil. Coinbase ile Bitstamp arasındaki farklar kurumsal bir yaklaşım sergilemediğiniz sürece yok denecek kadar az. Genel olarak giriş seviyesi kullanıcı için en önemli nokta &#8220;Yardım destek sistemi kaç saatte cevap veriyor?&#8221; gibi noktalardan oluşmakta. Ancak unutulmamalıdır ki Bitstamp adlı şirket, Bitcoin, Ethereum ve Litecoin&#8217;in yanında Ripple adlı geleceğinin çok parlak olacağını düşündüğüm para birimini de desteklemekte. Ripple, bankaların kendi aralarında kullanmaları için özel olarak geliştirilen bir para birimi, bankacılığın gelecek 20 yılda sağ kalmasını sağlayacak yegane sistem (Geleceğini parlak bulduğum Bitcoin harici 5 kriptopara hakkındaki yazım için <a href="http://www.bparlan.com/cryptocurrency-ripple-litecoin-iota-monero-golem/" target="_blank" rel="noopener">buradan buyurabilirsiniz</a>).

Şimdi paylaşacağım iki site ise, elinizde mevcut bulunan fiat trading ile satın aldığınız muhtmelen Bitcoin / Ethereum kriptopara&#8217;yı, reel para ile ticareti henüz olmayan, önceleri alt-coin (Bitcoin&#8217;e ancak _alternative coin_ olunabiliniyordu o zamanlar) olarak adlandırılan para birimleri arasında takas yapmanızı sağlayan bir nevi **exchange office**&#8216;ler. Burada önemli konu, kriptopara&#8217;nın henüz reel para ile doğrudan takasının olmaması, gelecekte olmayacağı anlamına gelmiyor.

##### Poloniex [<a href="https://poloniex.com/" target="_blank" rel="noopener">link</a>]

Poloniex, elinizde bulunan mevcut Bitcoin ve diğer kriptopara birimlerini birbirleri arasında takas etmek için kullanabileceğiniz exchange office gibi düşünebileceğiniz takas sitesi. Banka hesabınızdan bu siteye herhangi bir para aktarmı yapmanız mümkün değil. İşlem yapmanız için bir şekilde elinize bu sitede listelenen onlarca kriptopara&#8217;dan birisinin bulunması gerekiyor. Sonrası ise kapitalizm: borsa gibi sürekli değişen piyasa fiyatından anlık şekilde alım/satım yapabiliyor, for-ex&#8217;i (Foreign Exchange) **Forex** yapan ve yine Türkiye&#8217;de _limitlenen_ (yasak demeyelim) **Margin Trading** uygulayabiliyor, hatta elinizde bulunan kriptopara&#8217;yı faiz karşılığı 2 gün&#8217;den başlayan sürelerle başkasına borç verebileceğiniz **lending** işlemleri gerçekleştirebiliyorsunuz.

##### Bittrex [<a href="https://www.bittrex.com/" target="_blank" rel="noopener">link</a>]

Bittrex, neredeyse bütün özellikleri ile önceki sitenin aynısı. Peki maksat çeşitlilik olsun mu diye soracak olursanız eğer, bilmenizi isterim ki iki site de sürekli olarak rekabet içerisindeler. Yeni çıkan bir kriptopara birimi&#8217;ni önce kim destekleyecek, otomatik satma alma işlemlerinde hangisi nasıl bir yazılım / algoritma desteği sunacak gibi detay konular gündeme gelmekte.

##### Binance [<a href="https://www.binance.com/?ref=12119618" target="_blank" rel="noopener">link</a>]

Binance, yine önceki sitelere benzer şekilde hesabınıza gönderdiğiniz Bitcoin para birimini diğer alternatif kripto paralara çevirmek sureti ile bu alternatif birimlerin alım satımını yapmanızı sağlamakta. Çin temelli başlayan ve ancak Çin hükümetinin çıkardığı yasalar sonucu Japonya&#8217;ya taşınan site açıldığı zamandan günümüze gösterdiği gelişme ile çok zaman geçmeden Bittrex ve Poloniex&#8217;i geride bırakarak liderlik koltuğuna oturacak gibi durmakta. Ben de IOTA ve Ether birimlerine yatırım yapabilmek açtığım hesabıma daha avantajlı kur farkları ve daha ucuz takas maliyetleri sebebi ile zaman içerisinde mevcut birikimlerimin %50&#8217;sini aktarmış bulunmaktayım. Eğer hedeflediğiniz para birimi Binance bünyesinde listelenmekteyse, hiç şaşmadan tercih etmenizi tavsiye ederim.

Peki diyeceksiniz, hem banka&#8217;dan para gönderip bitcoin alabileceğimiz, hem de bu bitcoin&#8217;i diğer alt-coin kriptopara&#8217;lara çevirebileceğimiz, **ikisi bir arada** bir sistem yok mu? Pek çok var elbet, ancak güvenilirlik olarak tavsiye edebileceğim site sayısı bu sefer sadece bir tane: Litebit.

##### Litebit [<a href="https://www.litebit.eu?referrer=125448" target="_blank" rel="noopener">link</a>]

Desteklediği 51 kriptopara birimi ve doğrudan IBAN ile para aktarımı aslında en sağlam sistemlerden birisini sunan Litebit&#8217;in tek sıkıntısı, SEPA bünyesinde olduğu için Dolar değil bütünüyle Euro üzerinden işlem yapması, Euro hesaplarla çalışabilmesi. Ancak gelin görün ki bu tarz işlemlerin tamamı Türkiye bankalarınca desteklenmediği için, kullanıcı noktasında bizim için çok da bir değişiklik sunmamakta.

Peki diyeceksiniz, buraya kadar boşuna mı okuduk? Elbette ki hayır. İmdadımıza yetişen site: **Local Bitcoins**

##### LocalBitcoins [<a href="https://localbitcoins.com/buy-bitcoins-online/try/?ch=gvl2" target="_blank" rel="noopener">link</a>]

Bütün yasaklamalara rağmen, yukarıda sözünü ettiğim sitelerden tercihlerinize ve amaçlarınıza uygun olanından bir hesap açtığınızda elinize geçen cüzdan bilgisini kullanarak LocalBitcoins sitesinden Bitcoin satın alabiliyorsunuz. Aslında sitenin yaptığı tek şey, yurtdışında banka hesabı olan ve istediğiniz ülkede kişilerden (Türkiye&#8217;de 15-20 kişi var aktif olarak işlem yapan) güvenli ve otomatik bir şekilde onların küçük bir miktar kâr elde etmelerini sağlamak karşılığında Bitcoin satın alabiliyorsunuz. Site Escrow sistemi kullandığı için alım satım gayet güvenli. İki taraf da parayı bitcoin&#8217;i ortaya koyup onay verene kadar escrow işlemi gerçekleştirmediği için kandırılma / dolandırılma şansınız yok, yeter ki belirtilen adımları doğru şekilde uygulayın.

Özetleyecek olursak, öncelikle amacınızı netleştiriyorsunuz: Sadece Bitcoin alıp elde mi tutacaksınız? Yoksa diğer alt-coin&#8217;ler arası alım/satım yapmak niyetinde misiniz? Planınız çerçevesinde yukarıda belirttiğim sitelerden uygun olanından hesap açmanız gerekmekte. Bu açılan hesap ile elinize geçecek olan cüzdan ekranından istediğiniz kriptopara birimi için cüzdan adresi alabiliyor olacaksınız. Akabinde localbitcoins sitesinden bir aracı bulup kendisine gönderdiğiniz TRY para karşılığında vereceğiniz cüzdan adresine o kişi bitcoin gönderecek. Tebrik ederim, artık sizin de bitcoin&#8217;iniz var. Günümüzde 1 Bitcoin 5.000$ değerinde, ve ekonomisyenler 2018 sonuna doğru bu fiyatın 15.000$&#8217;a kadar çıkabileceği şeklinde öngörülerini / beklentilerini ifade etmekteler. Unutmayınız ki, kriptopara&#8217;ların pek çoğu (dolandırıcılık kafasında üretilenler hariç elbette) bitcoin ile orantılı olarak yükselmekteler.

Ayrıca günümüzde alım satım için müsait bulunan <a href="http://www.bparlan.com/cryptocurrency-ripple-litecoin-iota-monero-golem/" target="_blank" rel="noopener">Bitcoin harici dikkat çekici 5 kriptopara birimi</a> incelememe de göz atmak isteyebilirsiniz.

Eğer çevrenizde konu ile ilgili kişilerin yazıyı okumasında fayda görüyorsanız, paylaşmakla beni desteklemiş olursunuz. Vaktiniz var ise <a href="http://www.bparlan.com/destek/" target="_blank" rel="noopener">şu sayfadan</a> alternatif teşekkür biçimlerini keşfedebilirsiniz. Ekonomik durumunuz var ise _1Ne63QXaZ62tGDeVyoxGYseDkrVpxgZvuF_ adresine bitcoin göndererek en hakiki teşekkürü yapmış olursunuz.

<div class="ttr_end">
</div>