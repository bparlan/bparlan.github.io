---
id: 175
title: Masalcı
date: 2008-09-07T20:46:04+02:00
author: Barış Parlan
layout: article
guid: http://www.bparlan.com/wordpress/?p=175
permalink: /masalci/
dsq_thread_id:
  - "5990766067"
article header:
  type: cover
  image:
    src: /wp-content/uploads/2004/09/243289802-e1424504380364.jpg
categories:
  - Yazılarım
tags:
  - deneme
  - edebiyat
  - hayat
  - insan
  - masalcı
---

Geçmişte bir Eşkiya&#8230;  
Yüreklerde Baba&#8230;  
Ey İbrahim Ağa&#8230;

<p style="text-align: justify;">
  Hiç sızlanmayan, hep şükretmesini başaran sen, çatlamış toprağa bile çekinmezdin umudunu serpmeye. &#8220;Aman iyi ol iyi&#8230;&#8221; derdin her birimize. Öksürüğünle duydu dünya alem seni 30 yıl boyunca, ve hayır dualarınla. İyi niyetine, hoşgörüne yanaşacak bir başka kalp atmadı bu diyarda. &#8220;Allah&#8217;da bana bu hastalığı vermiş emaneten, sızlanmamak gerek, buda bizim yolumuz&#8221; derken özetlediğin duyguyu ben nasıl anlatayım şimdik? &#8220;Buda benim nargilemdir ha!&#8221; derdin hastanedeki tüpten oksijen çekerken, insan oğlu sendeki umut ve şükranı çoktan yitirdi be Baba&#8230; Gerçek bir masalcı kavuştu huzura, kestaneli soba başında çay içerek anlattığın saatlik masalları bir daha kim nasıl dillendirebilir ki? Sen ki sesin kuyunun dibinden gelirdi, peşin sıra çığlıklar mı yankılanacaktı&#8230; Bilirim istemezdin kimsenin ağlamasını ardından, affet işte, dirayeti öğrenememişiz senin kadar. Kerem ve Sinem&#8217;in gözlerine bir pırıltı emanet ederek, ve onlarca cân&#8217;ın sîne&#8217;sine çökerek gittin.
</p>

Hayat, iki öksürük arası bir nefesmiş&#8230; O nefes eksik kaldı, hayat eksik kaldı. Birkaç masal anlatacaktın daha, onlar da eksik kaldı&#8230; Tek tesellim, sen tam yaşadın&#8230; Huzura vardın&#8230;
