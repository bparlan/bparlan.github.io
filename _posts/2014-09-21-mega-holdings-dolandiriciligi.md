---
id: 1921
title: Mega Holdings Dolandırıcılığı
date: 2014-09-21T21:52:00+02:00
author: Barış Parlan
layout: post
guid: http://www.bparlan.com/?p=1921
permalink: /mega-holdings-dolandiriciligi/
post_views_count:
  - "0"
dsq_thread_id:
  - "5479558606"
image: /wp-content/uploads/2014/09/scamkeyboard-e1424504391355.jpg
categories:
  - Blog
  - 'İnceleme &amp; Tanıtım'
tags:
  - dolandırıcı
  - domain
  - holdings
  - hosting
  - mega
format: image
---
<div class="ttr_start">
</div>

**Güncelleme I:**

21 Eylül 2014 Tarihinde yazdığım ve 24 Eylül 2014 Pazar tarihli Kıbrıs Gazetesinde yayımlanan yazımın akabinde yaşadıklarıma dair bilgi vermek istiyorum. Yazı yayımlandıktan birkaç saat sonra Mega Holdings Genel Koordinatörü Dr. Şeref Menteşe (Helal Diş Macununu keşfeden Mucid ve aynı zamanda AK Parti Edremit Belediye Başkan Adayı) bana e-mail atmıştır, aşağıdaki satırlar aynen e-mailden alıntıdır:_  
_ 

<p style="padding-left: 30px;">
  <em>&#8220;Siz kim adına hangi maksatla bu denli gayri ahlaki ve gerçek dışı bir tazı ile şirketimizi hedef alıp yazı yazarsınız.. Meseleyi diplomatik bir krize dönüstürmeden konuya iliskin sizden gerekli acilimi rica ediyorum. Konuyu TC büyük elciligimiz nezninde yasal takibe almamiz istenilmeyen sonuclar dogurabilir.</em><br /> <em>Sirketin genel koordinatörüyüm.&#8221;</em>
</p>

Bunun yanı sıra Facebook ve Twitter üzerinden pek çok kişi gerek saygı çerçevesi içerisinde gerekse gayet saygısız bir şekilde yazılar yazıp durmadan arkadaşlık isteği gönderdiler (ve halen gönderiyorlar). Artık &#8220;taciz&#8221; boyutuna varan ve yazının yayından 3 ay sonra bile halen Mega Holdings çalışanları tarafından günde 2-3 tane gelen arkadaşlık talepleri, bu güncellemeyi yapmamı zorunlu kıldı.

Tarih boyunca, birilerinin haksız kazancına çomak sokan her birey cezalandırılmaya çalışılmıştır. Bu yazı güncellenmekte, polis de gelişmelerden haberdar edilmektedir, zira yasal değil yasadışı şeylerdir karşı tarafın elinden gelen, ve &#8220;psikolojik baskı&#8221; ağır ceza suçudur.

**Not 2:** Şirket için çalışan insanların hazırladıkları masalları dinlemek yerine, girin <a title="Mega Holdings - Ekşi Sözlük" href="http://adf.ly/12Zz3B" target="_blank">Ekşi Sözlük &#8211; Mega Holdings</a> sayfasına da 75 sayfa dolu dolu gerçek madur insanların anlattıklarına kulak verin öncelikle.

**Not 3:** Arif Onur Hangişi&#8217;nin sitesinde de güzel bilgiler var, okuyunuz: <a title="Mega Holdings'den Site Almayın" href="http://adf.ly/138BZn" target="_blank">Mega Holdings&#8217;ten Site Almayın!</a>

**Not 3:** İnci Sözlük &#8211; <a title="İnci Sözlük - Mega Holdings Dolandırıcılığı" href="http://adf.ly/138CRL" target="_blank">Mega Holdings Dolandırıcılığı</a>

**Not 4:** Tipadam &#8211; <a title="Tip Adam" href="http://adf.ly/138CxJ" target="_blank">Mega Holdings Saçmalıkları</a>

&nbsp;

**Güncelleme II:**

Kıbrıs&#8217;da orada burada seminerlerinde bana dava açıldığına dair **yalan söyleyen tipik megacılar** mevcut. Beni hiç şaşırtmadıkları bir davranış sergilemekteler, bir balçık çukuru ki, neye yanaşsalar &#8220;dolandırıcı değiliz&#8221; savunmasının akabinde bi hakaret ve yalan yığını yağıyor. Hayır efendim hakkımda hiç dava yoktur, soruşturma yoktur&#8230;

Ayrıca, şu haber de kenarda dursun, taze&#8230; <a title="Mega Holdings - Dava ve Soruşturma" href="http://www.hurriyet.com.tr/ekonomi/28488280.asp" target="_blank">Mega Holdings Hakkında Savcılığın Soruşturma Yürüttüğü Ortaya Çıktı</a>

**Güncelleme III:**

Mega&#8217;nın yandan çakması Kairos isminde yeni bir saadet zinciri türemiş durumda. Şimdi durup bir de onlar için yeni yazı yazmaya gerek var mı yok mu bilemiyorum. Zaten bu yazıya da gerek var mı emin değilim açıkçası. İnanmak isteyen, kendisini böyle bir sistemin içerisinde mutlu hisseden, doldandırıcılık olduğunu bile bile mantıklı bulan insanlar var. Söyleyecek çok bir söz yok bu yüzden. Saygılar&#8230;

[Londra&#8217;da &#8216;Kairos&#8217;u kurdular Türkiye&#8217;de 50 bin kişiden 25 milyon dolar topladılar.](http://www.hurriyet.com.tr/londrada-kairos-adi-ile-firma-kurdular-turkiyede-50-bin-kisiden-25-milyon-dolar-topladilar-40140574)

&nbsp;

#### **Orjinal Makalem:**

Size web sitesi satacaklarını ve sonra çok zengin olacağınızı söyleyenlere inanmayın!

Merhabalar, Ben Barış Parlan, hayatımın hatırı sayılır bir kısmını teknolojik konularla içli dışlı geçirmiş olduğumdan, adamızda genel olarak baş gösteren pek çok bilgisayar temelli yolsuzluk &#8211; usulsüzlükten haberim olmakta, ve konuya dair madur insanlara yardım etmeye çalışmaktayım. Sizlerle bu yaşanılan siber suçlara dair bildiklerimi ve uyarılarımı paylaşarak, bilgisayar ile ilgili yolsuzluklara en azından biraz olsun hazırlıklı olmanızı sağlamak amacındayım.

Bu ilk yazımda, son zamanlarda madur olan insanlar tarafından adını sıkça duyduğumdan dolayı Kıbrıs&#8217;daki faaliyetlerini arttırdıklarına inandığım Mega Holdings Dolandırıcılığı konusunda sizleri uyarmak istiyorum.

2012 Yılında kurulan, Titan saadet zinciri ile hepimizin duyduğu _&#8220;Ağ Pazarlamacılığı&#8221;_ sisteminin dijital dünyadaki bir versiyonu olan &#8220;Sunucu Şirketi&#8221; formatına bürünmüş &#8220;Mega Holdings&#8221;, normal değerinin 20 katı gibi abartılı bir fiyata Web Sitesi satışı yaparak üye kabul ediyor, ve devamında da bu üyelerin yeni üyeler bulup aynı fiyatlardan satışa devam etmeleri halinde kârlarından %&#8217;lik pay vererek herkesin çok zengin olacağını ve hayallerine kavuşacağını vaad ederek insanları kandırıyor, dolandırıyor. Bu vaadlerin içerisinde &#8220;Web siteniz olunca zaten zengin olacaksınız, yeni üyeler buldukça zenginliğinize zenginlik katacaksınız&#8221; şeklinde ifadelerle, değil web sitesi, internete dair bile çok bir bilgisi olmayan insanlara hayaller pazarlayıp, fahiş fiyatlara üyelik dağıtıyorlar. İçerik olarak ise &#8220;Web Sitesi&#8221; satıyoruz demelerine rağmen, aslında bir web sitesi için gerekli olan en ucuz iki maddeyi, &#8220;Hosting&#8221; ve &#8220;Domain&#8221; hizmetlerini satıyorlar. Web sitesini sizin yapmanız gerekiyor.

#### **Hosting (Disk Alanı) nedir:**

Hosting basitçe, bilgisayarınızdaki harddisk&#8217;in, internette sürekli olarak aktif olan halidir şeklinde anlatılabilir. Nasıl telefonunuzda resimlerinizi, USB Flash Memory&#8217;nizde müziklerinizi ve dökümanlarınızı saklıyorsanız, Hosting&#8217;inizde de web sitenizin dökümanlarını saklarsınız. Sayfanızı ziyaret etmek isteyen insanlar bu disk alanına bağlanırlar, içeriği görürler. Hosting alanınızın bir limiti vardır, tıpkı telefonunuzun ve flash disk&#8217;inizin limitinin olması gibi. Fiyat, bu limit ile belirlense de, belirli bir miktarın üzerindeki alan zaten kullanılmadığından gereksizdir. Bu içeriğin internette düzenli olarak durması için ise yıllık olarak Sunucu şirketlerine para ödersiniz.

#### **Domain (Alan Adı) nedir:**

İnternetin &#8220;içerisindeki” Hosting&#8217;inizde bulunan dökümanlarınıza, insanların ulaşabilmesini sağlayan &#8220;adres&#8221;tir domain. Bu adresin başında &#8220;www&#8221;, sonunda ise belirli kriterlere göre &#8220;.com&#8221;, &#8220;.org&#8221;, &#8220;.com.tr&#8221; gibi uzantılar bulunur. Adresin tamamına ise &#8220;domain&#8221; deniz. Bunun ücreti de yine Sunucu hizmeti sağlayan şirkete yıllık olarak ödenmektedir.

#### **Domain ve Hosting Fiyatları ne kadardır:**

Bir Domain için neredeyse evrensel denebilecek fiyatı KDV dahil 23 TL&#8217;dir. Standart bir Hosting paketi ise 40-50 TL civarındadır, en yüksek alan olan &#8220;sınırsız alan&#8221; hizmetinin yıllık fiyatı 150 TL&#8217;dir. Hosting satın alan kişiye, Sunucu şirketin domain&#8217;i hediye ettiğini görmek çok şaşırtıcı bir durum değildir. Zira birisi olmadan, diğerinin hiç bir anlamı yoktur. İnsanlar önec &#8220;adresinizi&#8221; yazarlar, akabinde de o adresin yönlendirmesi ile internetteki hostinginizde bulunan web sitenize ulaşırlar ve sayfalarınızı gezerler.

Mega Holdings, yukarıda anlattığım ortalama 60 TL&#8217;lik Domain ve Hosting hizmetlerini size 2.150 TL&#8217;ye satmaktalar. Bu fahiş fiyatın açıklaması olarak ise &#8220;Sınırsız Disk Alanı&#8221; verdiklerini ifade etmektedirler. Neden sınırsız? Çünkü teknolojik konulardan anlamayan bir kişinin yıllık disk alanı gideri 50 TL&#8217;yi geçmez. Bunun yanında teknolojik gereklilik olarak sayabileceğimiz Yedekleme ve Güvenlik gibi teknolojilerin hiç birisini sunmamaktalar, zira kendileri de &#8220;hizmetin kullanılmayacağının&#8221; farkındalar. Üye olanların, verdikleri parayı geri kazanıp akabinde &#8220;zengin&#8221; olabilmeleri için tek yol, yeni kurbanlar bulup onları bu fahiş fiyattan üye yapmaktır&#8230;

Ne yazık ki yaşadığımız ada küçük bir yer, ve dolandırılan insanlar eşlerine dostlarına düşman olmaktalar. Bütün bu olayların sonucunda ise tek kazanan, çok da uzak olmayan bir yerlerden gelip bilinçsiz insanlara bu hizmeti satmış, ve şimdi de daha çok insanın birbirine satmasını bekleyen &#8220;Zincirin başındakiler&#8221;. Lütfen aldanmayınız. _Bedava peynir, fare kapanında olur._

<div class="ttr_end">
</div>