---
id: 3695
title: Hasta Toplumda Sağlık ve Güvenlik
date: 2017-09-08T12:40:13+02:00
author: Barış Parlan
layout: article
guid: http://www.bparlan.com/?p=3695
permalink: /hasta-toplumda-saglik-ve-guvenlik/
wp_featherlight_disable:
  - ""
ampforwp_custom_content_editor:
  - ""
ampforwp_custom_content_editor_checkbox:
  - null
ampforwp-amp-on-off:
  - default
dsq_thread_id:
  - "6128480865"
article_header:
  type: cover
  image:
    src: /wp-content/uploads/2017/09/49199-Jiddu-Krishnamurti-Quote-It-is-no-measure-of-health-to-be-well.jpg
categories:
  - 'Toplum &amp; Yaşam'
tags:
  - haber
  - hayvan
  - kıbrıs
  - toplum
format: image
---

Hasta bir toplumdan tekrar merhaba! Bir yanda Hasan Catoz&#8217;a kedi astığı için suç duyurusunda bulunan Dünya Yalnız Bizim Değil Hareketi&#8217;nin <a href="http://www.kibrispostasi.com/mobile/index.php?news_id=229756" target="_blank" rel="noopener">haberi</a>, diğer yanda bomboş yolda ortada yatan köpeği ezip sonra ölmesini bekleyen FJ 639 plakalı araç sürücüsünün <a href="https://www.gundemkibris.com/kibris/once-ezdi-sonra-olmesini-bekledi-h222319.html" target="_blank" rel="noopener">video görüntüleri</a> ile başlıyoruz sabaha.

Hasan Catoz haberinin detayları daha mide bulandırıcı. Neymiş efendim, suçun karşılığı **4 aylık asgari ücret kadar para cezası** imiş, polisin ve tarım bakanlığının fotoğrafı açık ihbar kabul ederek harekete geçmesi gerekiyormuş. Yahu böyle bir olay için illa bir derneğin gidip suç duyurusunda mı bulunması gerek? Bu birey kamunun sağlığını ve düzenini tehdit etmiyor mu? Ayrıca para cezası ne demek? Ödese ne olacak? Adam gurur duyuyor, insanı da hayvanı da sevmem diyor, zaten fotoğraf bir sadistliğin bastırılmış çığlığı. İnsanın içindeki şiddet ve vahşet açlğının kediye yöneltilmiş hali. Hayvanlara bilinçli şiddet uygulayan insanların %65&#8217;inin insanlara da şiddet uyguladıklarına dair istatistik, ve diğer suçlara yatkın olduklarını söyleyen <a href="http://www.humanesociety.org/issues/abuse_neglect/facts/animal_cruelty_facts_statistics.html" target="_blank" rel="noopener">onca araştırmaya rağmen</a> bu adama para cezası verip &#8220;tamam, ödedi, sıkıntı yok&#8221; mu denecek? Bir aklı selim insan da çıkıp _&#8220;Yahu bu adamı 3 seans psikiyatriste götürsek? Belki yardıma veya tedaviye ihtiyacı vardır&#8221;_ demeyecek mi? Para ile cezalandırma uygulamasını doğru bulan mahkemenin de, hukuk devletinin de, yasanın da, sistemin de, savunucularının da en ufak bir güvenilirlikleri ve geçerlikleri yoktur. 4-5 Mantıksız şey bir araya gelince mantıklı bir sistem ortaya çıkacak sanmayın, _kendinizi kandırmayın_.

İkinci haberin birincisinden kalır yanı yok. Adam oturmuş can çekişen hayvanı izliyor. **Sen hiç senin yüzünden bir canlının can çekişerek ölüşünü seyrettin mi?** Ne zaman ki birileri çıkıp &#8220;Sen hastasın! Sosyal toplumda diğer insanlarla birlikte yaşaman sakıncalı, ya tedavi görmen gerek, ya da koluna şu bandı takacağız ki hasta olduğunu insanlar bilsin, senden korunmak için seçim şansları olsun, sen de toplumdan uzakta bir yerlerde yaşa&#8221; diye çözüm sunacak, ancak o zaman insanlar tekrar birbirlerine güvenebilecekleri / sosyal ilişki kurabilecekleri bir düzen kurmak için adım atabilecek.

Her iki haberde söz konusu kişileri soruşturması için polisi göreve davet eden kurum / kuruluş / medya kanalı görüyoruz. Bu davetlere gerçekten gerek var mı? Davet edilmese gerçekten hiçbir yetkili hiçbir şey yapmayacak mı? Bir şey yapmak derken de, bu insanlar para cezası kesip evlerine gönderilmelerinden bahsetmiyorum, zira devletin suç üzerinden gelir elde etmesi akıllara _devletin insanları suça teşvik edici şeyler yapıyor olma ihtimali_ni getirir hep. Ama hiç kimse bu kişilerin ruhsal sağlıklarının geçmişte sağlam olsalar bile yaşadıkları bir takım süreçlerden dolayı an itibari ile bozulmuş olabileceğini, tedaviye ihtiyaçları olabileceğini düşünmeyecek mi?

Sosyal medya&#8217;daki profilini elindeki silahla, astığı / kestiği hayvanla kurgulayan bireylere sağlıklı muamelesi yapan devlet ve sistem için son sözü Jiddu Krishnamurti&#8217;den alıntılıyorum: **Derinlemesine hasta bir topluma uyum sağlamak, bir sağlık ölçütü değildir.**
